\newgeometry{left=3.5cm,top=2cm}
\chapter*{Abstract}

Questa tesi si concentra sul problema del coordinamento di più UAV per il rilevamento e il tracking di target distribuiti, in diversi contesti tecnologici e ambientali. 
\`E stato implementato un ambiente di simulazione, basato sulla tecnologia UAV disponibile in commercio e su scenari reali. 
L'approccio analizzato si basa sul concetto di comportamento dello sciame in sistemi multi-agente, cioè un team di UAV autoformato e auto-coordinato che si adatta a layout ambientali specifici della missione. 
La formazione e la coordinazione degli sciami sono ispirati da meccanismi biologici.
Questi meccanismi, opportunamente combinati, permettono di trovare il giusto equilibrio tra ricerca globale (\textit{exploration}) e ricerca locale (\textit{exploitation}) nell'ambiente. 
Il simulatore è provvisto di un modulo software per l'integrazione di algoritmi basati sulle strategie presenti in letteratura.
L'obiettivo del simulation tested proposto è quello di adattare le strategie integrate attraverso un meccanismo di ottimizzazione parametrica, eseguito su architetture parallele, al fine di condurre una valutazione delle performance di tali strategie e di effettuare un'analisi comparativa, basata su diversi test di simulazione, per identificare i punti chiave da sfruttare e migliorare nei lavori futuri. 
Le strategie analizzate in questa tesi sono: (i) Algoritmo Stigmergy-Flocking-Evolution (SFE), basato su meccanismi biologici come il flocking e la stigmergia; (ii) Firefly-based team strategy for robot recruitment, basato sul comportamento delle lucciole; (iii) Particle swarm optimization for robot recruitment, basato sul comportamento di agenti in stormo; (iv) Artificial bee colony algorithm for robot recruitment, basato invece sul comportamento delle api nella ricerca di fonti di cibo.
L'adattamento dello sciame è sostenuto da algoritmi evolutivi con l'obiettivo di massimizzare il numero di bersagli tracciati durante una missione o di ridurre al minimo il tempo per la scoperta del bersaglio. 
I risultati sperimentali dimostrano che l'ambiente permette una valutazione qualitativa e quantitativa delle performance ed un'importante ottimizzazione parametrica, grazie ad un meccanismo evolutivo basato su architetture parallele, delle strategie bio-ispirate analizzate.

\restoregeometry 