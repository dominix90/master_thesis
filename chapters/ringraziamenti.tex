\chapter*{Ringraziamenti}

Dopo anni di studio, batoste, sacrifici ma anche di soddisfazioni professionali e personali, sono qui a scrivere, finalmente, la sezione finale del mio lavoro di tesi, quella che nessuno potrà correggere o revisionare, neanche tu che stai leggendo adesso: i ringraziamenti.

Prima di tutto vorrei ringraziare il Prof. Cimino: grazie Mario per il tempo dedicatomi e per la passione che trasmetti a noi studenti, senza mai perdere la pazienza. 
Un ringraziamento va anche al Dott. Petrocchi, ed a tutti i collaboratori del progetto Sciadro, senza i quali questo elaborato non esisterebbe.

Grazie ai colleghi ed agli amici di studio, a Federico e Gabriele, i migliori ingegneri con cui condividere una pinta di birra, ad Adriano, con cui ho condiviso l'esame più "cassariusu" della mia esperienza universitaria ed a tutte le persone che ho incontrato in questo fantastico capitolo della mia vita.

Vorrei ringraziare i miei amici, tutti i miei amici, che mi hanno insegnato a diventare una persona migliore e ad apprezzare quanto ho di più caro: i miei capelli. 
Da via Verdi 31 a via Bonanno, passando per via Giovanni da Procida, angolo vespri siciliani, è stato un viaggio lungo ma straordinario, divertente e costruttivo, fatto di momenti belli e meno belli, ma comunque momenti di cui ho fatto sempre tesoro.

Un ringraziamento davvero particolare va alla mia fidanzata, Paola, che è stata sempre accanto a me, a supportarmi e darmi coraggio, ad amarmi, anche quando la distanza ha reso tutto incredibilmente difficile. 
Mi hai insegnato a credere in me stesso e a non mollare mai, ad affrontare le mie debolezze per superarmi ogni volta. 
Se oggi sono qui, è anche per merito tuo. 
Grazie Paola.

Infine, vorrei ringraziare la mia famiglia, senza la quale io non avrei potuto fare nulla di tutto ciò e probabilmente non conoscerei tutte le persone che ho appena ringraziato. 
Mi avete sempre appoggiato nelle mie scelte, mi avete trasmesso dei valori che porto dentro ogni momento, vi siete sempre fidati di me. 
Spero di avervi resi fieri e di aver ripagato, almeno in minima parte, quanto mi avete dato in questi 28 anni di vita. 
Siete i miei eroi e per questo vi ringrazio.

L'ultimo piccolo grazie va a te Domenico, che hai deciso di scegliere questa strada quando eri sono un bambino e non hai mai smesso di combattere per raggiungere i tuoi obiettivi. 
Bravo, sono fiero di te.